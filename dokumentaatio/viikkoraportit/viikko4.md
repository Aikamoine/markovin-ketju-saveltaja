# Viikkoraportti 4

## Mitä olen tehnyt tällä viikolla

Olen laajentanut ohjelmaa ja tehnyt testejä. Testien kattavuus ei välttämättä näytä nousseen kovin paljon, mutta nähdäkseni niiden laatu on parantunut.

Ohjelman rakenne on mielestäni nyt valmis. Sävellykset ovat suhteellisen järkeviä ja ohjelma toimii tehokkaasti.

## Miten ohjelma on edistynyt

Ohjelma ja testit ovat edenneet mukavasti. Olen mielestäni ihan aikataulussa ja tavoitteessa.

## Mitä opin tällä viikolla

Tällä viikolla tuntuu, että sisäistin lopulta riippuvuuksien injektoinnin konseptin, mikä on ollut enemmän 'buzz word' muutamalla aiemmalla kurssilla. Nyt näen mistä siinä todella on kyse ja miksi se on niin hieno ajatus.

Opettelin myös testaamisen tehostamista luomalla feikkiluokan, jolla pystyy tuottamaan hallittuja "satunnaissyötteitä" todellisen random-luokan sijaan.

## Mikä jäi epäselväksi tai tuottanut vaikeuksia

Tekemäni feikkiluokka aiheutti testaamisessa hankaluuksia, joista en päässyt oikein kärryille tällä viikolla. Jotenkin metodien argumentit eivät välittyneet odotetulla tavalla.

Minua kiinnostaisi tietää, että onko työni tässä vaiheessa sellainen, millä teoriassa pääsisi kurssin läpi. En ole missään nimessä lopettamassa kehitystä, mutta haluaisin tietää mitkä ovat kurssisuorituksen kannalta olennaisia puutteita. Pitääkö vielä implementoida muita tietorakenteita, esim. dictionary tai taulukko, jossa on append-toiminto?

Miten tällaisen sovelluksen kanssa kannattaisi tehdä suorituskykytestaus? Voin tehdä tietysti loopin, joka lukee lähdemateriaalin useaan kertaan läpi, jotta saadaan merkityksellinen määrä toistoja ja voidaan katsoa suorituskykyä sitä kautta.

## Mitä teen seuraavaksi

Keskityn varmaan aika paljon dokumentointiin ja testaamiseen. 

Lisäominaisuutena haluan tehdä sovelluksen luomaan toisen raidan sävellykseen - tähän raitaan arvotaan esimerkiksi tahdin alkuun pitkä ääni, joka on sävellajin perusteella "varma" valinta, esimerkiksi seitsemäs intervalli. Näin sävellykset saisvat hieman harmoniaa ja kuulostaisivat musikaalisemmilta. En usko, että tämän toteutus, ainakaan yksinkertaisimmillaan, on kovin työllistävä.

## Käytetty aika

Olen käyttänyt tällä viikolla työhön aikaa 13 - 15 tuntia.
