# Viikkoraportti 3

## Mitä olen tehnyt tällä viikolla

Olen laajentanut sävellyksiä luovan luokan toimintaa ja tuonut laajemman lähdemateriaalin ohjelman käytettäväksi. Olen myös tehnyt yhden uuden Markovin ketjun arpomaan sävelten pituuksia - sen tilasiirtymät ovat toistaiseksi kovakoodattuja.

## Miten ohjelma on edistynyt

Ohjelma on edistynyt ihan suhteellisen hyvin. Teokset kuulostavat sinänsä jo aika musikaalisilta, vaikka äänten kestojen siirtymät eivät tunnukaan kovin luonnollisilta. Ohjelman monimutkaisuus on (mielestäni hyvällä tavalla) kasvanut - se tekee paljon monipuolisemmin asioita. Samaan aikaan on kuitenkin alkanut valjeta miten vaikea haaste musiikin koneellinen säveltäminen on.

## Mitä opin tällä viikolla

Ymmärrykseni Trie-tietorakenteesta ja Markovin ketjuista syveni huomattavasti. Sain myös havainnollistuksen siitä, että musiikki ei todellakaan voi olla sattumanvaraista, muuten se ei kuulosta musiikilta juuri lainkaan.

## Mikä jäi epäselväksi tai tuottanut vaikeuksia

Päivää ennen tämän viikon deadlinea saamassani palauttessa nostettiin hyvin esiin, että malliaineisto pitäisi jotenkin pystyä transponoimaan sisäisesti yhtenäiseksi. Tähän en tällä viikolla vielä ehtinyt paneutua niin, että asian ratkaisu olisi selkeästi mielessäni.

## Mitä teen seuraavaksi

Teen loppuun luokat, jotka tuottavat sävelkorkeuksia ja -pituuksia. Pohdiskelen myös miten helppo ne olisi tuoda mallidatasta.

Tämän lisäksi yritän saada selvitettyä miten mallidatan saisi muokattua yhtenäiseksi. Käsittelemissäni midi-tiedostoissa taitaa olla tieto sävellajista, joten periaatteessa sen avulla kaikki äänet voisi "normittaa" yhteen sävellajiin. Sitten uusien sävelmien muodostamisessa arvottaisiin (tai käyttäjä voisi valita) uuden teoksen sävellajin.

## Käytetty aika

Olen käyttänyt aikaa tällä viikolla noin 15 tuntia.
