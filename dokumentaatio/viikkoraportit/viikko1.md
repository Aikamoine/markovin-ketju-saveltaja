# Viikkoraportti 1

## Mitä olen tehnyt tällä viikolla

Tällä viikolla olen taistellut aiheenvalinnan kanssa. Otaksuisin päätyneeni hyvän ja kiinnostavan aiheen äärelle.
Projektin alustamistoimenpiteet on tehty ja pohjat dokumentaatiolle on luotu valmiiksi. Dokumenataation osalta on keskitytty vaatimusmäärittelyyn.
Koodin osalta on lisätty pelkästään hyvin hyvin alustava midi-tiedoston muodostus -toiminnallisuus.

## Miten ohjelma on edistynyt

Ohjelma ei käytännössä ole edistynyt kovinkaan paljon. Toisaalta edellisellä viikolla ei ollut edes aihetta tai mielikuvaa, joten toisaalta edistymistä on äärettömän paljon.

Sanoisin, että eteneminen on aika lailla juuri aikataulussa. Ei sen yli taikka alle. Mielikuvia toteutuksesta on, mutta käytännön eteen en ole kerennyt tehdä juuri mitään.

## Mitä opin tällä viikolla

Aika paljon oppimisaikaa meni kurssin oppimistavoitteiden ja muun käytännön selvittämiseen.

Opittua teoriaa:
- Markovin ketjun perusteet
- Trie-tietorakenteen perusteet
- Lilypond-musiikkinotaation formaatti

Opittua käytäntöä:
- Midi-tiedostojen käsittely ja formaatti

## Mikä jäi epäselväksi tai tuottanut vaikeuksia

Tätä kirjoittaessa en ihan hahmota vielä miten tämä kokonaisuus kannattaisi nivoa yhteen, ja mitkä ovat ne todelliset algoritmitehtävät, mihin tässä kannattaa keskittyä.

Minulla ei vielä ole varmuutta käytännön toteutuksesta siihen, miten muodostan sävelaineistosta sopivan materiaalin ohjelmalle.

## Mitä teen seuraavaksi

Tavoitteena olisi luoda pohja sointumateriaalia säilövälle tietorakenteelle ja alustava Markovin ketju sitä hyödyntämään.

Uskoisin, että sointumateriaalin saa jollakin tapaa ratkaistua, kunhan siihen paneutuu. Nyt siis tärkeämpää on saada sovelluslogiikka toimimaan sävelmän muodostuksen osalta - vaikka sitten täysin vajavaisella aineistolla.

## Käytetty aika

Käytännön työhön olen käyttänyt aikaa noin 10 tuntia. Tämän lisäksi olen useita tunteja käyttänyt aiheen valintaan ja siihen liittyvien teoria-aineistojen läpikäyntiin.
